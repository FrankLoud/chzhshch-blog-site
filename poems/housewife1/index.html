<!doctype html>
<html lang="zh-Hans" dir="ltr" class="docs-wrapper docs-doc-page docs-version-current plugin-docs plugin-id-default docs-doc-id-poems/housewife1">
<head>
<meta charset="UTF-8">
<meta name="generator" content="Docusaurus v2.1.0">
<title data-rh="true">全球第一博客 — 缠中说禅</title><meta data-rh="true" property="og:title" content="全球第一博客 — 缠中说禅"><meta data-rh="true" name="viewport" content="width=device-width,initial-scale=1"><meta data-rh="true" name="twitter:card" content="summary_large_image"><meta data-rh="true" property="og:url" content="https://chzhshch.blog/poems/housewife1"><meta data-rh="true" name="docusaurus_locale" content="zh-Hans"><meta data-rh="true" name="docsearch:language" content="zh-Hans"><meta data-rh="true" name="docusaurus_version" content="current"><meta data-rh="true" name="docusaurus_tag" content="docs-default-current"><meta data-rh="true" name="docsearch:version" content="current"><meta data-rh="true" name="docsearch:docusaurus_tag" content="docs-default-current"><meta data-rh="true" name="description" content="2006/3/6 1124"><meta data-rh="true" property="og:description" content="2006/3/6 1124"><link data-rh="true" rel="icon" href="/img/favicon.ico"><link data-rh="true" rel="canonical" href="https://chzhshch.blog/poems/housewife1"><link data-rh="true" rel="alternate" href="https://chzhshch.blog/poems/housewife1" hreflang="zh-Hans"><link data-rh="true" rel="alternate" href="https://chzhshch.blog/poems/housewife1" hreflang="x-default"><link rel="stylesheet" href="/assets/css/styles.3c8e9d5f.css">
<link rel="preload" href="/assets/js/runtime~main.796490f6.js" as="script">
<link rel="preload" href="/assets/js/main.fed1784e.js" as="script">
</head>
<body class="navigation-with-keyboard">
<script>!function(){function t(t){document.documentElement.setAttribute("data-theme",t)}var e=function(){var t=null;try{t=localStorage.getItem("theme")}catch(t){}return t}();t(null!==e?e:"light")}()</script><div id="__docusaurus">
<div role="region" aria-label="跳到主要内容"><a href="#" class="skipToContent_fXgn">跳到主要内容</a></div><nav class="navbar navbar--fixed-top"><div class="navbar__inner"><div class="navbar__items"><button aria-label="Navigation bar toggle" class="navbar__toggle clean-btn" type="button" tabindex="0"><svg width="30" height="30" viewBox="0 0 30 30" aria-hidden="true"><path stroke="currentColor" stroke-linecap="round" stroke-miterlimit="10" stroke-width="2" d="M4 7h22M4 15h22M4 23h22"></path></svg></button><a class="navbar__brand" href="/"><div class="navbar__logo"><img src="/img/logo.svg" alt="缠中说禅Logo" class="themedImage_ToTc themedImage--light_HNdA"><img src="/img/logo.svg" alt="缠中说禅Logo" class="themedImage_ToTc themedImage--dark_i4oU"></div><b class="navbar__title text--truncate"></b></a><a class="navbar__item navbar__link" href="/stocks/001">教你炒股票</a><a class="navbar__item navbar__link" href="/economics/20060225">时政经济（缠中说禅经济学）</a><a class="navbar__item navbar__link" href="/confucius/20060204">文史哲学（《论语》详解）</a><a class="navbar__item navbar__link" href="/zen/intro">缠中说禅</a><a aria-current="page" class="navbar__item navbar__link navbar__link--active" href="/poems/linjiangxian">诗词曲赋</a><a class="navbar__item navbar__link" href="/fluid/01">那一夜，他的体液喷了我一身</a></div><div class="navbar__items navbar__items--right"><a class="navbar__item navbar__link" href="/identity/photos">缠师其人</a><a class="navbar__item navbar__link" href="/download">下载</a><a class="navbar__item navbar__link" href="/others/yinfujing">其他</a><a class="navbar__item navbar__link" href="/donate">捐赠</a><div class="toggle_vylO colorModeToggle_DEke"><button class="clean-btn toggleButton_gllP toggleButtonDisabled_aARS" type="button" disabled="" title="切换浅色/暗黑模式（当前为浅色模式）" aria-label="切换浅色/暗黑模式（当前为浅色模式）"><svg viewBox="0 0 24 24" width="24" height="24" class="lightToggleIcon_pyhR"><path fill="currentColor" d="M12,9c1.65,0,3,1.35,3,3s-1.35,3-3,3s-3-1.35-3-3S10.35,9,12,9 M12,7c-2.76,0-5,2.24-5,5s2.24,5,5,5s5-2.24,5-5 S14.76,7,12,7L12,7z M2,13l2,0c0.55,0,1-0.45,1-1s-0.45-1-1-1l-2,0c-0.55,0-1,0.45-1,1S1.45,13,2,13z M20,13l2,0c0.55,0,1-0.45,1-1 s-0.45-1-1-1l-2,0c-0.55,0-1,0.45-1,1S19.45,13,20,13z M11,2v2c0,0.55,0.45,1,1,1s1-0.45,1-1V2c0-0.55-0.45-1-1-1S11,1.45,11,2z M11,20v2c0,0.55,0.45,1,1,1s1-0.45,1-1v-2c0-0.55-0.45-1-1-1C11.45,19,11,19.45,11,20z M5.99,4.58c-0.39-0.39-1.03-0.39-1.41,0 c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0s0.39-1.03,0-1.41L5.99,4.58z M18.36,16.95 c-0.39-0.39-1.03-0.39-1.41,0c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0c0.39-0.39,0.39-1.03,0-1.41 L18.36,16.95z M19.42,5.99c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06c-0.39,0.39-0.39,1.03,0,1.41 s1.03,0.39,1.41,0L19.42,5.99z M7.05,18.36c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06 c-0.39,0.39-0.39,1.03,0,1.41s1.03,0.39,1.41,0L7.05,18.36z"></path></svg><svg viewBox="0 0 24 24" width="24" height="24" class="darkToggleIcon_wfgR"><path fill="currentColor" d="M9.37,5.51C9.19,6.15,9.1,6.82,9.1,7.5c0,4.08,3.32,7.4,7.4,7.4c0.68,0,1.35-0.09,1.99-0.27C17.45,17.19,14.93,19,12,19 c-3.86,0-7-3.14-7-7C5,9.07,6.81,6.55,9.37,5.51z M12,3c-4.97,0-9,4.03-9,9s4.03,9,9,9s9-4.03,9-9c0-0.46-0.04-0.92-0.1-1.36 c-0.98,1.37-2.58,2.26-4.4,2.26c-2.98,0-5.4-2.42-5.4-5.4c0-1.81,0.89-3.42,2.26-4.4C12.92,3.04,12.46,3,12,3L12,3z"></path></svg></button></div><div class="searchBox_ZlJk"></div></div></div><div role="presentation" class="navbar-sidebar__backdrop"></div></nav><div class="main-wrapper mainWrapper_z2l0 docsWrapper_BCFX"><button aria-label="回到顶部" class="clean-btn theme-back-to-top-button backToTopButton_sjWU" type="button"></button><div class="docPage__5DB"><aside class="theme-doc-sidebar-container docSidebarContainer_b6E3"><div class="sidebar_njMd"><nav class="menu thin-scrollbar menu_SIkG"><ul class="theme-doc-sidebar-menu menu__list"><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/poems/linjiangxian">新居落成，新春将至，聊赋《临江仙》以记之 (2006/2/1 9:15:39)</a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/poems/qilv3">七律三首：郑和、金沙、东南 (2006/3/3 17:56:28)</a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link menu__link--active" aria-current="page" href="/poems/housewife1">《怨妇词》上：故事非故事，怨妇非怨妇，几人能懂 (2006/3/6 11:27:24)</a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/poems/housewife2">《怨妇词》下：故事非故事，怨妇非怨妇，几人能懂 (2006/3/6 11:28:55)</a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/poems/windstorm">忽闻台风可休市，聊赋七律说《风灾》 (2007/9/18 22:53:57)</a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/poems/recorddream">步老杜《登高》韵记梦 (2008/1/26 10:23:21)</a></li></ul></nav></div></aside><main class="docMainContainer_gTbr"><div class="container padding-top--md padding-bottom--lg"><div class="row"><div class="col"><div class="docItemContainer_Djhp"><article><nav class="theme-doc-breadcrumbs breadcrumbsContainer_Z_bl" aria-label="页面路径"><ul class="breadcrumbs" itemscope="" itemtype="https://schema.org/BreadcrumbList"><li class="breadcrumbs__item"><a aria-label="主页面" class="breadcrumbs__link" href="/"><svg viewBox="0 0 24 24" class="breadcrumbHomeIcon_OVgt"><path d="M10 19v-5h4v5c0 .55.45 1 1 1h3c.55 0 1-.45 1-1v-7h1.7c.46 0 .68-.57.33-.87L12.67 3.6c-.38-.34-.96-.34-1.34 0l-8.36 7.53c-.34.3-.13.87.33.87H5v7c0 .55.45 1 1 1h3c.55 0 1-.45 1-1z" fill="currentColor"></path></svg></a></li><li itemscope="" itemprop="itemListElement" itemtype="https://schema.org/ListItem" class="breadcrumbs__item breadcrumbs__item--active"><span class="breadcrumbs__link" itemprop="name">《怨妇词》上：故事非故事，怨妇非怨妇，几人能懂 (2006/3/6 11:27:24)</span><meta itemprop="position" content="1"></li></ul></nav><div class="theme-doc-markdown markdown"><h1>《怨妇词》上：故事非故事，怨妇非怨妇，几人能懂</h1><blockquote><p>2006/3/6 11:27:24</p></blockquote><div style="text-align:center"><h2 class="anchor anchorWithStickyNavbar_LWe7" id="一">一<a class="hash-link" href="#一" title="标题的直接链接">​</a></h2><p>秋露，秋露，秋去冬来难住。<br>
星明星暗雾凝，三处四处鸟鸣。<br>
鸣鸟，鸣鸟，闲愁万般不了。<br>
《调笑令》</p><h2 class="anchor anchorWithStickyNavbar_LWe7" id="二">二<a class="hash-link" href="#二" title="标题的直接链接">​</a></h2><p>窗前月，独上柳梢头。<br>
夜寂风来将起念，秋凉烬灭欲回眸。<br>
门外响箜篓。<br>
《梦江南》</p><h2 class="anchor anchorWithStickyNavbar_LWe7" id="三">三<a class="hash-link" href="#三" title="标题的直接链接">​</a></h2><p>风，弄影分香水榭东。<br>
人闲在，露湿纸芙蓉。<br>
《十六字令》</p><h2 class="anchor anchorWithStickyNavbar_LWe7" id="四">四<a class="hash-link" href="#四" title="标题的直接链接">​</a></h2><p>春风逐梦洗春城，翠染春江柳色青。处处春花处处鸣。入春亭，梦里残阳雪后晴。<br>
《忆王孙》</p><h2 class="anchor anchorWithStickyNavbar_LWe7" id="五">五<a class="hash-link" href="#五" title="标题的直接链接">​</a></h2><p>落红细说斜阳暮，碧波缱绻愁深诉。<br>
云鬓为谁开，三春燕子来。<br></p><p>寄思青雪路，影乱辨前度。<br>
心懒恨难回，寒炉玉镜台。<br>
《菩萨蛮》</p><h2 class="anchor anchorWithStickyNavbar_LWe7" id="六">六<a class="hash-link" href="#六" title="标题的直接链接">​</a></h2><p>杏腮黄，孤枕恨，似把铅华闷损。<br>
鸦送日，目伤怀，困眠丝雨来。<br></p><p>凋绿鬓，淡红粉，浴出千峰瘦尽。<br>
花洒泪，乱琴台，见春不胜哀。<br>
《更漏子》</p><h2 class="anchor anchorWithStickyNavbar_LWe7" id="七">七<a class="hash-link" href="#七" title="标题的直接链接">​</a></h2><p>断肠初，无际恨，唯叹与春不近。<br>
残照里，暮云开，忽惊燕子回。<br></p><p>春坠泪，旧楼台，香鬓红颜暗损。<br>
还似梦，滴空阶，宵深恨未裁。<br>
《更漏子》</p><h2 class="anchor anchorWithStickyNavbar_LWe7" id="八">八<a class="hash-link" href="#八" title="标题的直接链接">​</a></h2><p>云荡空际霜影乱，更鼓风吹散。<br>
灞桥一别柳千丝，滴绿摇青春似翠帘垂。<br></p><p>情酣幽梦飘几片，芳径横孤馆。<br>
尘波细算去非迟，怎奈红愁莺泪妒娥眉。<br>
《虞美人》</p><h2 class="anchor anchorWithStickyNavbar_LWe7" id="九">九<a class="hash-link" href="#九" title="标题的直接链接">​</a></h2><p>慵懒，为负春光，花开人醒晚。<br>
片片吐枝头，尽化清商怨。<br></p><p>更恨东风吹难断，晓卷雨丝牵愁乱。<br>
去梦何曾入霄汉，树树山山见。<br>
《甘草子》</p><h2 class="anchor anchorWithStickyNavbar_LWe7" id="十">十<a class="hash-link" href="#十" title="标题的直接链接">​</a></h2><p>细理残妆不为春，初阳疏懒欲撩人。<br>
万树红桃今又发，别离津。<br></p><p>漫把东风撕片片，半投流水半投云。<br>
泪眼何堪偏再见，旧时痕。<br>
《摊破浣溪纱》</p><h2 class="anchor anchorWithStickyNavbar_LWe7" id="十一">十一<a class="hash-link" href="#十一" title="标题的直接链接">​</a></h2><p>伫倚蓝桥，一湖相思水，叠浪纹波。<br>
遥山云簇，春阳懒散如酡。<br>
烟红影绿，俏双双，燕语莺歌。<br>
朝晚尽，吟花笑柳，瑶衣玉眼穿梭。<br></p><p>十载忧迷痴怨，付寒年冷岁，不为情多。<br>
人间问谁念我，惹泪成河。<br>
流星带月，恨无涯，枉试飞柯。<br>
凉雨泼，急风骤起，尘寰乱蚁惊蝌。<br>
《汉宫春》 </p><h2 class="anchor anchorWithStickyNavbar_LWe7" id="十二">十二<a class="hash-link" href="#十二" title="标题的直接链接">​</a></h2><p>愁萦丝，惜分时。<br>
狂风凋尽百花枝，夜阑眉黛低。<br></p><p>今又鸦啼月，朦胧掠岸飞。<br>
梅溪乡梦玲珑地，只是人未归。<br>
《蝴蝶儿》 </p><h2 class="anchor anchorWithStickyNavbar_LWe7" id="十三">十三<a class="hash-link" href="#十三" title="标题的直接链接">​</a></h2><p>灼灼花如故，弯环一水清。<br>
淡云缥渺晚天晴，白鸟翩翩帘外自欢鸣<br></p><p>把酒无人伴，调弦泪早倾。<br>
举眉何物不关情，风叶沙沙忽作老秋声。<br>
《南歌子》</p><h2 class="anchor anchorWithStickyNavbar_LWe7" id="十四">十四<a class="hash-link" href="#十四" title="标题的直接链接">​</a></h2><p>风静月凝眉，星溅长河水，<br>
梦锁高台恨已疲，夜白凋红翠。<br></p><p>碧海赴前盟，冷雾清如泪。<br>
暂泊云沙问影梅，拂面空相对。<br>
《卜算子》 </p><h2 class="anchor anchorWithStickyNavbar_LWe7" id="十五">十五<a class="hash-link" href="#十五" title="标题的直接链接">​</a></h2><p>窗尘锁，竹影拂香闱。<br>
月在碧天云散后，花飘深院梦回时。<br>
白鸟度南池。<br>
《梦江南》 </p><h2 class="anchor anchorWithStickyNavbar_LWe7" id="十六">十六<a class="hash-link" href="#十六" title="标题的直接链接">​</a></h2><p>更漏滴，月倾霜。<br>
高楼风弄笛，吹落小梅香。<br>
风霜难落愁中白，曾倚朱栏千夜长。<br>
《江南春》</p><h2 class="anchor anchorWithStickyNavbar_LWe7" id="十七">十七<a class="hash-link" href="#十七" title="标题的直接链接">​</a></h2><p>孤灯莫记当年事，高台霜暗星垂地。<br>
杜宇声声寒，梦凋花影残。<br></p><p>纷纷丹桂子，飘落银河水。<br>
人醉木兰船，风吹血满天。 <br>
《菩萨蛮》</p><h2 class="anchor anchorWithStickyNavbar_LWe7" id="十八">十八<a class="hash-link" href="#十八" title="标题的直接链接">​</a></h2><p>燕斜穿，杏花梢。<br>
红楼风日晚吹萧，酒消情未消。<br></p><p>眉乱青山瘦，春愁带雨飘。<br>
相思难补肠中裂，化作蓝火烧。<br>
《蝴蝶儿》</p><h2 class="anchor anchorWithStickyNavbar_LWe7" id="十九">十九<a class="hash-link" href="#十九" title="标题的直接链接">​</a></h2><p>不倚西楼残月，愁绝，更怕五更风。<br>
隔窗摇梦搅魂寒，孤枕总难眠，<br></p><p>恨杀邻鸡催晓，烦扰，呆坐日三竿。<br>
两行清泪透单衫，滴滴自心尖。<br>
《荷叶杯》 </p><h2 class="anchor anchorWithStickyNavbar_LWe7" id="二十">二十<a class="hash-link" href="#二十" title="标题的直接链接">​</a></h2><p>倦柳牵愁，空波流恨，晚来闷雨蒸丝。<br>
云端沙际，邈缈燕双归。<br>
岸草微红暗杂，风飘絮，摺水纹衣。<br>
粘花气，寻香惟见，点点乱深泥。<br></p><p>相思，<br>
肠数裂，春残又是，昔日今时。<br>
叹寒魂独影，骨冷心凄。<br>
画阁高楼难倚，银钗坠，断梦长堤<br>
何处问，年年开谢，端的为缘谁。<br>
《满庭芳》</p><h2 class="anchor anchorWithStickyNavbar_LWe7" id="二十一">二十一<a class="hash-link" href="#二十一" title="标题的直接链接">​</a></h2><p>云缝雾织，月坠星河失。<br>
向晓东风更无力，不送杏花消息。<br></p><p>梦阑一枕青霜，寒炉半缕残香。<br>
忽记兰舟系处，乱红正满池塘。<br>
《清平乐》</p><h2 class="anchor anchorWithStickyNavbar_LWe7" id="二十二">二十二<a class="hash-link" href="#二十二" title="标题的直接链接">​</a></h2><p>兰舟载影，弦月云边淡。<br>
漾水寒星三四点。<br>
不似离人泪滴，犹把风魂默然减。<br></p><p>已无感。<br>
何人自凄黯。<br>
飞霜笛，袭肝胆。<br>
怕心儿又被相思占。<br>
转棹惊回，乱荷花舞，乍见芙蓉皱脸。<br>
《淡黄柳》</p><h2 class="anchor anchorWithStickyNavbar_LWe7" id="二十三">二十三<a class="hash-link" href="#二十三" title="标题的直接链接">​</a></h2><p>情如流水匆匆去，月透高枝，<br>
露冷单衣，空絮庭前逐梦飞。<br></p><p>飘飘何处清商送，蝶舞风丝，<br>
人落相思，却又青溪照影时。<br>
《采桑子》</p><h2 class="anchor anchorWithStickyNavbar_LWe7" id="二十四">二十四<a class="hash-link" href="#二十四" title="标题的直接链接">​</a></h2><p>东风皱，<br>
眉山瘦，<br>
落红争把春心锈。<br>
罗衣薄，<br>
青垂幕，<br>
何堪朝雨，对窗犹昨。<br>
落，落，落。<br></p><p>难回首，<br>
江亭柳，<br>
冷绵吹雪新成旧。<br>
廊桥约，<br>
焚幽阁，<br>
梦灰飞影，万千柔弱。<br>
缚，缚，缚。<br>
《钗头凤》 </p><h2 class="anchor anchorWithStickyNavbar_LWe7" id="二十五">二十五<a class="hash-link" href="#二十五" title="标题的直接链接">​</a></h2><p>不堪愁，镜中眉。<br>
难舒心裂酒阑时，恨如紫燕飞。<br></p><p>花曳知渐近，笙寒馆梦回。<br>
相思占得琼苞碎，碧海无尽期。<br>
《蝴蝶儿》</p><h2 class="anchor anchorWithStickyNavbar_LWe7" id="二十六">二十六<a class="hash-link" href="#二十六" title="标题的直接链接">​</a></h2><p>半篙溪水碧纤纤，瑶池酿锦岚，<br>
天风吹去雨巫岩，烧痕青又添。<br></p><p>熬此恨，捣心浆，人痴酒不酣。<br>
云山晚绿透重帘，玉颜衰岂堪。<br>
《阮郎归》</p><h2 class="anchor anchorWithStickyNavbar_LWe7" id="二十七">二十七<a class="hash-link" href="#二十七" title="标题的直接链接">​</a></h2><p>窗锁梨花碎影，烟结梅庵幻境。<br>
残烛对无眠，最是柔情惹病。<br>
幽冷，幽冷，长梦难消夜永。<br>
《如梦令》</p><h2 class="anchor anchorWithStickyNavbar_LWe7" id="二十八">二十八<a class="hash-link" href="#二十八" title="标题的直接链接">​</a></h2><p>未倚朱栏泪已昏，凉烟绕阁更消魂。<br>
醒来犹是梦中身，假还真。<br></p><p>无语忍听风削影，举头怕见月撩人。<br>
一片痴心何处去，纵如尘。<br>
《摊破浣溪纱》</p><h2 class="anchor anchorWithStickyNavbar_LWe7" id="二十九">二十九<a class="hash-link" href="#二十九" title="标题的直接链接">​</a></h2><p>一入红尘愁自满，病眼衰容，怕被鸳鸯见。<br>
待得残霞天外断，蟾光又照深深院。<br></p><p>空对金樽情更乱，烛影摇魂，炉上青烟软。<br>
今夕无风过阆苑，游丝寸寸谁人剪。<br>
《蝶恋花》</p><h2 class="anchor anchorWithStickyNavbar_LWe7" id="三十">三十<a class="hash-link" href="#三十" title="标题的直接链接">​</a></h2><p>云凝颜，月流辉。<br>
魂牵湘馆闭珠扉，碧苔人未归。<br></p><p>花落铅华缺，情如急雨催。<br>
寒林烟淡无人地，月破湖上堆。<br>
《蝴蝶儿》</p><h2 class="anchor anchorWithStickyNavbar_LWe7" id="三十一">三十一<a class="hash-link" href="#三十一" title="标题的直接链接">​</a></h2><p>淫雨乱风魂，最是恼人天气。<br>
满院浅红深绿，把空樽痴对。<br></p><p>芳心一寸老枝头，芙蓉为春死。<br>
来日无寻踪迹，见杨花新坠。<br>
《好事近》</p><h2 class="anchor anchorWithStickyNavbar_LWe7" id="三十二">三十二<a class="hash-link" href="#三十二" title="标题的直接链接">​</a></h2><p>乱絮高低一水凉，云侵日蚀旧池塘。<br>
春魂早在花前落，夕雨朝风何太狂。<br>
《采莲子》</p><h2 class="anchor anchorWithStickyNavbar_LWe7" id="三十三">三十三<a class="hash-link" href="#三十三" title="标题的直接链接">​</a></h2><p>蛙鼓敲寒，微光偶刮三更露。<br>
影荷烟树，满眼相思绪。<br></p><p>梦醉方知，此恨逃无处。<br>
魂疑去，逐霞追雾，又化春秋雨。<br>
《点绛唇》</p><p>（共五十首，太长，分两部分）</p></div></div></article><nav class="pagination-nav docusaurus-mt-lg" aria-label="文档分页导航"><a class="pagination-nav__link pagination-nav__link--prev" href="/poems/qilv3"><div class="pagination-nav__sublabel">上一页</div><div class="pagination-nav__label"></div></a><a class="pagination-nav__link pagination-nav__link--next" href="/poems/housewife2"><div class="pagination-nav__sublabel">下一页</div><div class="pagination-nav__label"></div></a></nav></div></div></div></div></main></div></div></div>
<script src="/assets/js/runtime~main.796490f6.js"></script>
<script src="/assets/js/main.fed1784e.js"></script>
</body>
</html>